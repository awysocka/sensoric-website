---
image: /assets/images/uploads/sigmund-unsplash.jpg
img-description: Dziecko z przyborami plastycznymi - sigmund - unsplash
description: Sensoric – multimedialna gra online przedstawiająca dzieciom i ich
  rodzicom ćwiczenia kreatywno-ruchowe wspomagające Integrację Sensoryczną.
title: Hello World
slug: hello-world
date: 2020-12-17T12:16:48.972Z
highlighted: "true"
---
Cześć!

Oto przed Wami platforma Sensoric – multimedialna gra online przedstawiająca dzieciom i ich rodzicom ćwiczenia kreatywno-ruchowe wspomagające Integrację Sensoryczną.

Ćwiczenia są ze sobą powiązane prowadzonym przez nas opowiadaniem – w pierwszym tygodniu poznajecie Patyczka, który wciąż będąc częścią drzewa, bardzo marzy o tym, by stać się człowiekiem. Zaczynając od lat czterech, możecie towarzyszyć naszemu bohaterowi przez kolejne lata w jego przygodach. Miesięcznych zestawów ćwiczeń dla każdego roku jest dwanaście, a potem… też dwanaście, każdego roku – dla 5, 6 i 7 latków :)

#### **„Multimedialna” to znaczy jaka…?**

Nasza gra jest wyjątkowa, ponieważ zdecydowana większa jej część dzieje się w ŚWIECIE RZECZYWISTYM, w Waszym domu, rękami Twojego dziecka. Nasze materiały online przygotowaliśmy w trosce o to, by każdy mógł korzystać z nich tak, jak lubi najbardziej – jeśli uwielbiacie audiobooki, możecie zasłuchiwać się w kojący głos naszej lektorki, która czyta patyczkowe wypowiedzi i instrukcje do wykonywania ćwiczeń. W tle usłyszycie śpiew ptaków, szum lasu, bulgot wody, w zależności od miejsca, w jakie zabierze Was dziś bohater. Jeśli dźwięk Was drażni, możecie czytać grę jak komiks – wszystkie informacje są zapisane w komiksowych dymkach, nie umknie Wam więc żaden szczegół, nawet jeśli nie usłyszeliście wcześniej polecenia do końca. Jednocześnie animacje są skrojone tak, by nie odciągać dziecka od najważniejszego – zabawy swoim ciałem i poznawania go w trakcie różnorodnych ćwiczeń przygotowanych przez nas zespół. Ruchy są delikatne, mające uatrakcyjnić treść ćwiczeń, nie robiąc im konkurencji. To wszystko sprawia, że z gry możecie korzystać zarówno jako z ebooka jak i audiobooka – z jednej strony używacie tabletu, z drugiej – ilość bodźców jest stonowana i wyważona względem zadań w świecie rzeczywistym.

Do zestawu animacji na miesiąc dostajecie pudełko wszystkich potrzebnych przyborów do wykonania ćwiczeń, a elementy te związane są z rozgrywającą się fabułą opowiadania. Jeśli kiedykolwiek chcieliście bawić się kreatywnie z dzieckiem, ale wciąż brakowało Wam farb, kleju, plasteliny, szeregu materiałów, a wielość opcji na pintereście przyprawiała Was o zawrót głowy – Sensoric przychodzi Wam z pomocą. Wszystko już jest, wystarczy odpalić platformę, otworzyć pudełko i rozpocząć zabawę. Przykładamy dużą wagę, by użyte materiały były bezpieczne dla dzieci.

#### **No, a co to jest ta Integracja…?**

W każdej sekundzie nasze mózgi są bombardowane różną ilością informacji: tym, jak jest położone nasze ciało, co czujemy skórą, na co patrzymy, co wąchamy, słyszymy. Wszystko to trzeba połączyć w jakiś jeden obraz świata, z którym na dodatek trzeba później nawiązać kontakt i jakoś do tych informacji się ustosunkować.

W telegraficznym skrócie integracja sensoryczna to uporządkowany sposób, w jaki mózg każdego z nas przyswaja, kategoryzuje i łączy w całość informacje ze świata zewnętrznego, po czym wytwarza na nie odpowiednie reakcje. Więcej możecie przeczytać w tym artykule.

#### **Czemu integracja sensoryczna jest taka ważna?**

Jeśli nasz mózg sprawnie łączy bodźce ze świata, łatwiej przetwarzamy większą ich ilość, odpowiednio je odczytujemy i możemy na nie zareagować – wtedy też unikamy frustracji i cieszymy się dobrym samopoczuciem fizycznym i psychicznym. Nie jest to rzecz, z którą się rodzimy, bardziej przypomina mięsień, który trzeba ćwiczyć. Dzieci ćwiczą integrację sensoryczną przez doświadczenie, a najlepszym okresem na tę naukę jest czas między czwartym a siódmym rokiem życia. Właśnie dlatego ten okres intensywnej integracji sensorycznej obejmuje Sensoric. Razem z dzieckiem poznajecie świat z perspektywy Patyczka, jego leśnych przyjaciół oraz ciekawe fakty ze świata roślin i zwierząt. Mimochodem ćwiczycie motorykę małą, czucie głębokie, dotyk, wzrok, słuch oraz aparat mowy. Świetnie się bawicie, a zdobyte umiejętności zaowocują w wieku szkolnym. Każdemu się przyda, prawda? : )

Zapraszamy Was zatem do naszego świata zabawy i liczymy, że każdy odcinek będzie Was coraz bardziej ciekawił. Właściwie, to jesteśmy tego pewni.

\
Ćwiczcie i bawcie się razem z nami!